"Технологиите навлизат в ежедневието на хората и все повече хора имат достъп до тях. Те стават все по-голяма част и в работата на различни държавни институции, неправителствени организации, предприятия и др. Технологиите се развиват с изключително висока скорост. Това развитие без никакво съмнение би помогнало на обществото, но и за съжаление би довело и до нови проблеми, с които човечеството трябва да се справи.Начините по които технологиите биха помогнали на световното общество са изключително много. Например, пътуването до отдалечени точки на света би било лесно, бързо и значително по-евтино, което би го направило достъпно за много повече хора. Лицата с психически, физически или генетични увреждания биха получили възможност за лесен достъп до образование и по-добри шансове за работа от дома си. Лично според мен, обаче, най-важните промени, които биха настъпили с развитието на технологиите са в сферата на медицината. Технологиите биха дали възможност на обществото да открие лек за нелечими болести като рак, HIV/СПИН, Алцхаймер, и др. Но за съжаление, с развитието на технологиите ще възникнат нови или ще се задълбочат нови проблеми в обществото. Например, навлизането на технологиите в производството би довело до масова безработица, децата и юношите ще продължат да бъдат податливи на кибертормоз и пристрастяване към интернет.Технологиите ни предоставят много възможности, но и довеждат до много проблеми. За добре функциониращо общество, човечеството трябва да намери баланс между двете крайности."